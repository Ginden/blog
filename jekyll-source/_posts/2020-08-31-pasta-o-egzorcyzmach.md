---
layout: post
title: Pasta o egzorcyzmach
comments: true
date: 2020-08-31 01:48 +0200
categories: [katolicyzm, "egzorcyzmy"]

---

Treść pasty do kopiuj-wklej:

> 1\. **ŻADNE** opętanie nie zostało zbadane i opublikowane jako case study z odpowiednim zapleczem medycznym.
>
> 2\. **WSZYSTKIE** opisane w literaturze medycznej przypadki opętania okazały się chorobami.
>
> 3\. Wbrew zapewnieniom katolików, opętania nie są weryfikowane w sposób naukowy - np. z podwójnie ślepą próbą.
>
> 4\. Są opisane przypadki opętań potwierdzonych przez KK, które okazywały się być nieleczoną schizofrenią.
>
> 5\. Demografia opętań jest podobna w każdej kulturze w której występują - chorują najczęściej młode religijne kobiety. Jest to sprzeczne z tezami katolickimi o rzekomym kuszeniu tylko wiernych.
>
> 6\. Opętania występują tylko w kulturach które dopuszczają taką możliwość - np. w kulturach arabskich są popularniejsze niż w nie-arabskich krajach muzułmańskich.
>
> 7\. leki przeciwpsychotyczne wykazują znaczącą skuteczność w redukowaniu objawów Czekam na teologiczne implikacje tego że antagonizm receptorów D2 i 5-HT2A wyrzuca złego ducha.
>
> 8\. gdyby demony i złe duchy istniały, to religianci mogliby wsadzić opętaną osobę pod fMRI i pokazać że np. słowa wydobywają się z ust opętanego/opętanej bez udziału mózgu pacjenta - nigdy nawet takiego badania nie próbowali zrobić.
>
> 9\. Demony i złe duchy wypędzają "skutecznie" także imamowie, popi, księża i inni tacy. Jest to sprzeczne z teologią każdej z tych religii.
>
> I tak dalej. Hipoteza o nadnaturalnym wpływie nie ma żadnego potwierdzenia w rzeczywistości poza słowami ludźmi PRZEKONANYMI o jej prawdziwości a priori.

<!--more-->

A dokładniejsza argumentacja:

> 1\. **ŻADNE** opętanie nie zostało zbadane i opublikowane jako case study z odpowiednim zapleczem medycznym [w domyśle: z wnioskiem, ze jest niewytłumaczalne przez medycynę].

Kwerenda Google Scholar z użyciem zapytań takich jak "demonic possession" nie pozwala znaleźć żadnego takiego przypadku.

> 2\. **WSZYSTKIE** opisane w literaturze medycznej przypadki opętania okazały się chorobami.

Oczywistym przykładem jest [zabójstwo Anneliese Michel](https://pl.wikipedia.org/wiki/Anneliese_Michel). Jednak mimo nowych wytycznych, zaleconych przez Jana Pawła II, które nakazują badania psychiatryczne, nadal okazuje się, że osoby "opętane" są chore, jak w [case study z roku 2011](https://www.ncbi.nlm.nih.gov/pmc/articles/PMC3062860/).

Niemal żaden psychiatra nie publikuje swoich przypadków, więc nic dziwnego, że jest tak mało opisów.

> 3\. Wbrew zapewnieniom katolików, opętania nie są weryfikowane w sposób naukowy - np. z podwójnie ślepą próbą.

Wspomniane wyżej [case study z roku 2011](https://www.ncbi.nlm.nih.gov/pmc/articles/PMC3062860/) jest jasnym tego dowodem. Zapoznanie się z książkami obecnych lub byłych egzorcystów, takich jak Michał Olszewski (praktykujący egzorcysta), Piotr Glas (były egzorcysta), Gabriele Amorth (niepraktykujący ze względu na swój zgon), jasno pokazuje, że weryfikacja to albo wizyta u katolickiego psychiatry albo w ogóle nie istnieje, bo egzorcysta ocenia, czy osoba w ogóle potrzebuje opinii psychiatry.

Jest to postępowanie zgodne z wskazaniami Konferencji Episkopatu Polski, która [mówi nam](https://episkopat.pl/wskazania-dla-kaplanow-pelniacych-posluge-egzorcysty/), że egzorcysta **może** zasięgnąć opinii psychiatry lub psychologa przed egzorcyzmem.

> 4\. Są opisane przypadki opętań potwierdzonych przez KK, które okazywały się być nieleczoną schizofrenią.

Wspomniane wyżej [case study z roku 2011](https://www.ncbi.nlm.nih.gov/pmc/articles/PMC3062860/) jest jasnym tego dowodem, podobnie jak zabójstwo Anneliese Michel.

> 5\. Demografia opętań jest podobna w każdej kulturze w której występują - chorują najczęściej młode religijne kobiety. Jest to sprzeczne z tezami katolickimi o rzekomym kuszeniu tylko wiernych.

Nie potrafię znaleźć ponownie źródeł, na podstawie których to pisałem, ale rozjaśnię drugą część - nie ma żadnego powodu teologicznego, by młode kobiety z silnie religijną rodziną były jakimś specjalnym celem diabła. Dlaczego nie młodzi mężczyźni? Dlaczego nie starsze samotne wierzące kobiety? Dlaczego właśnie demografia z tak dużą podatnościa na sugestie?

> 6\. Opętania występują tylko w kulturach które dopuszczają taką możliwość - np. w kulturach arabskich są popularniejsze niż w nie-arabskich krajach muzułmańskich.

Najprostszy dowód - w Indonezji, największym kraju muzułmańskim, trudno znaleźć opętanych. Tymczasem tylko w Europie, imamowie, przytłaczająco z krajów arabskich, wypędzają dżiny z ciała wiernych tysiącami. Podobnie, wśród zielonoświątkowców, w Europie, pojawia się znacznie więcej "opętań" niż wśród katolików, którzy uważają je za względnie rzadkie zjawisko. 

Z kolei wśród luteran, którzy tradycyjnie uznają "klasyczne" objawy opętania za objawy chorobwe, skupiając się na mówieniu językami i znajomości wiedzy niemożliwej do poznania, a instrukcje zawierają **obowiązek** konsultacji lekarskiej, opętań jest zaskakująco mało.
