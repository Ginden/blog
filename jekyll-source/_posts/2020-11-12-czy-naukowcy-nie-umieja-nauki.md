---
layout: post
title: Czy naukowcy nie umieją statystyki?
date: 2020-11-13 19:37 +0100
comments: true
categories: ['nauka', 'metodologia']
---

Mózgi _Homo sapiens_ nie lubią statystyki. Cyferki, wzory - to wszystko nie przemawia dobrze dobrze do umysłu, który jest na podstawowym poziomie narzędziem przetrwania i przekazania genów dalej.
Na szczęście większości z nas to nie przeszkadza - dokładne liczenie prawdopodobieństw ma raczej mały wpływ na moje życie.

Niestety, naukowcy i lekarze są ludźmi. I nie wydaje się to za dobrze działać na naukę.

<!--more-->

W badaniu 70 wykładowców psychologii[1], mieli oni stwierdzić, które z 6 zdań na temat [wartości p](https://pl.wikipedia.org/wiki/Warto%C5%9B%C4%87_p) są prawdziwe. Wszystkie były falszywe, ale średnio 2.5 zostało uznane za prawdziwe, a 97% popełniło przynajmniej 1 błąd. Co gorsza, badanie zostało zreplikowane z podobnymi wynikami[2].

Można powiedzieć - „hola, hola, poważny naukowiec zatrudni zawodowego statystyka, by zajął się obliczeniami”.

Haller, Heiko i Krauss pokazali[3], tym samym zestawem 6 fałszywych zdań, że wykładowcy statystyki też błędnie je interpretują - 80% z nich popełniło przynajmniej jeden błąd (w porównaniu do 97% wykładowców psychologii i 100% studentów).  Z kolei Lecoutre i Poitevineuau pokazali[4], że dotyczy też zawodowych statystyków pracujących dla firm farmaceutycznych.

Rezydenci ginekologii z odpowiadaniem na pytania prawda/fałsz o hipotezę zerową radzą sobie **gorzej niż rzut monetą** [5]. W tym samym badaniu było też takie zadanie:

> 10 na 1000 kobiet ma nowotwór piersi. Z tych dziesięciu kobiet, 9 ma pozytywny wynik mammogramu. Spośród 990 kobiet bez nowotworu, 89 ma pozytywny wynik testu. Jeśli kobieta ma pozytywny wynik testu, jaka jest szansa, że ma nowotwór piersi? Wybierz najbliższą prawdzie odpowiedź.
> 1. Szanse, że ta kobieta ma nowotwór piersi to około 90% 
> 2. Szanse, że ta kobieta ma nowotwór piersi to około 81% 
> 3. Z 10 kobiet z pozytywnym mammogramem 9 ma nowotwór piersi 
> 4. Z 10 kobiet z pozytywnym mammogramem jedna ma nowotwór piersi 
> 5. Szanse, że ta kobieta ma nowotwór piersi to około 1%

Z tym zadaniem poradziło sobie tylko **26%** rezydentów. Rzut kostką dałby 20%.

Ciekawostka: mężczyźni oceniali swoją znajomość statystyki na lepszą niż kobiety, ale odpowiadali tak samo źle.

Znowu - można powiedzieć, że „chwila, przecież mamy peer-review. Nawet jeśli naukowiec zrobi błędy w badaniu, ktoś je zauważy w procesie recenzji”.

 

Hoekstra[6] w ponad połowie zbadanych artykułów z _Psychonomic Bulletin & Review_ odkrył, że wynik bez istotności statystycznej był interpretowany jako brak efektu, a w 20% `p < 0.05` było traktowane jako pewność istnienia efektu. Co gorsza, w badaniu też Rinka Hoekstry z 2014, wykładowcy poradzili sobie gorzej z z interpretowaniem niż studenci[7].


[1] Oakes 1986;

[2] Falk, Greenbaum 1995

[3] Haller, Heiko & Krauss, Stefan. (2002). [Misinterpretations of Significance: A Problem Students Share with Their Teachers?](https://www.researchgate.net/publication/27262211_Misinterpretations_of_Significance_A_Problem_Students_Share_with_Their_Teachers)
[4] [The Significance Test Controversy Revisited](https://link.springer.com/book/10.1007/978-3-662-44046-9)

[5] Anderson BL, Williams S, Schulkin J. [Statistical literacy of obstetrics-gynecology residents](https://www.ncbi.nlm.nih.gov/pmc/articles/PMC3693693/). J Grad Med Educ. 2013 Jun;5(2):272-5. doi: 10.4300/JGME-D-12-00161.1. PMID: 24404272; PMCID: PMC3693693.

[6] Hoekstra R, Finch S, Kiers HA, Johnson A. [Probability as certainty: dichotomous thinking and the misuse of p values](https://link.springer.com/article/10.3758/BF03213921). Psychon Bull Rev. 2006 Dec;13(6):1033-7. doi: 10.3758/bf03213921. PMID: 17484431.

[7] Hoekstra R, Morey RD, Rouder JN, Wagenmakers EJ. [Robust misinterpretation of confidence intervals](https://pubmed.ncbi.nlm.nih.gov/24420726/). Psychon Bull Rev. 2014 Oct;21(5):1157-64. doi: 10.3758/s13423-013-0572-3. PMID: 24420726.
