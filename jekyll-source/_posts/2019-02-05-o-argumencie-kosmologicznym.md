---
layout: post
title: O argumencie kosmologicznym
date: 2019-02-05 12:16 +0100
comments: true
published: false
---

Argument kosmologiczny uważam za najbardziej przekonującą przesłankę za istnieniem Boga. W przeciwieństwie do innych jest oparty o zdroworozsądkowe założenia. Czy jednak "zdrowy rozsądek" oznacza w pełni poprawny argument?

W największym skrócie, "argumentem kosmologicznym" określamy dwa prawie identyczne rozumowania:

### Argument z nieporuszonego poruszyciela

1. Rzeczy się ruszają, bo coś (poruszyciel) je porusza.
2. Każda ruszająca się rzecz ma swojego poruszyciela.
3. Ale nie jest możliwy nieskończony ciąg poruszycieli.
4. Więc musi istnieć pierwszy poruszyciel.
5. Tym poruszycielem jest Bóg.

### Argument z pierwszej przyczyny

1. Wszystko co istnieje, musi mieć swoją przyczynę i nie może być przyczyną samego siebie.
2. Nieskończony regres przyczyn jest niemożliwy.
3. Więc musi istnieć pierwsza przyczyna.
4. Tą przyczyną jest Bóg.


### Wersja Kalām

Podobno popularna wśród apologetów w XXI wieku.

1. Wszystko co zaczyna istnieć musi mieć przyczynę swojego istnienia.
2. Wszechświat zaczął istnieć.
3. Więc wszechświat ma przyczynę swojego istnienia.
4. Tą przyczyną jest Bóg, którego prorokiem jest Mahomet. **[1]**

## Problemy i założenia

### Rzecz nie może być przyczyną (bezpośrednią lub pośrednią) samej siebie

To bardzo zdroworozsądkowa przesłanka. Nie obserwujemy w naturze rzeczy które są przyczyną samych siebie, przyczyna zawsze poprzedza skutek. Ale to że nie obserwujemy czegoś, nie znaczy że jest niemożliwe - wniosek że "rzecz nie może być przyczyną samej siebie" wywodzimy z rozumowania indukcyjnego, konkretnie indukcji niezupełnej. Cytując Wikipedię **[2]**: "Wnioskowanie polega tu na stwierdzeniu, że skoro niektórym _[tj. wszystkim zbadanym przez nas]_ przedmiotom należącym do klasy S przysługuje cecha P, to wszystkim przedmiotom należącym do klasy S przysługuje cecha P".

Wnioskowanie indukcyjne nie jest samo w sobie złe, używamy go w zasadzie codziennie. Na przykład za każdym razem gdy naciskam włącznik, w moim pokoju włącza się światło. Oczekuję więc, że gdy następnym razem go nacisnę, światło się włączy.

Jednak kluczową jego wadą jest fakt, że nie daje nam pewnych wniosków. To że coś działo się dotychczas, nie znaczy że stać się *musi*. Mogę nacisnąć przycisk, a światło się nie włączy, choćby z powodu przepalonej żarówki.

Ten zarzut podnosił David Hume - mimo że każdy zaobserwowany skutek ma przyczynę, nie musi być to reguła uniwersalna, stosująca się zawsze i wszędzie.

### Niemożność regresu w nieskończoność

"Nieskończony regres przyczyn jest niemożliwy". To bardzo wątpliwe założenie. Filozofia Arystotelesa, na której się argument kosmologiczny opiera, rozróżnia rzeczywistą i potencjalną nieskończoność. Rzeczywista nieskończoność miałaby nie istnieć, tj. liczba bytów musi być skończona. Istnieć miała potencjalna nieskończoność - jest ich skończona liczba, ale zawsze można dodać _jeszcze jeden_.

Założenie to wydaje się być bardzo nieuprawnione.

### Jedna pierwsza przyczyna czy wiele pierwszych przyczyn?


### Wyjątek specjalny

Bóg ma nie mieć przyczyny.


### Przeskok od pierwszej przyczyny do Boga

## Formalizacja w teorii grafów

Najłatwiej wszystkie problemy z argumentem kosmologicznym zauważyć przez sformułowanie go za pomocą teorii grafów.

1. Istnieje pewien graf.
2. Wierzchołki tego grafu reprezentują przyczyny, krawędzie - "przyczynowość".
3. Jedyny zbadany podgraf tego grafu jest [grafem acyklicznym skierowanym](https://pl.wikipedia.org/wiki/Skierowany_graf_acykliczny).
4. Wynika z tego (indukcyjnie) że cały graf jest grafem acyklicznym skierowanym.
5. [Wynika z tego](https://pl.wikipedia.org/wiki/B%C5%82%C4%85d_formalny) że ten graf ma tylko jeden korzeń.

### Przypisy

**[1]** Wymyślił go muzułmański teolog, [Abu Hamid Muhammad ibn Muhammad at-Tusi-asz-Szafi](https://pl.wikipedia.org/wiki/Al-Ghazali). Współcześni chrześcijańscy apologeci zmieniają końcowy wniosek na Trójcę.
**[2]** [Rozumowanie indukcyjne](https://pl.wikipedia.org/wiki/Rozumowanie_indukcyjne)
